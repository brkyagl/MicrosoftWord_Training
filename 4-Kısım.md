![image](https://github.com/user-attachments/assets/9b42ba87-1087-4815-b63b-9b3a9688c54b)# Microsoft Word'de Kenarlık, Tablo ve İçindekiler Oluşturma vb...

Bu bölümde, Microsoft Word'de kenarlıklar, satırlar ve sütunlar oluşturmayı, eklemeyi ve kaldırmayı öğreneceğiz. 
Ayrıca içerik tablosu, madde ve numaralı liste, dipnot ve sonnot ekleme gibi işlemleri de ele alacağız.

 ## Borders (Kenarlıklar)

Kenarlık, bir metin, paragraf veya sayfanın etrafına çizilen bir çizgi gibidir. 
Bu çizgi farklı formatlarda olabilir; ince veya kalın, tek, çift veya üçlü, kesik veya çeşitli sanat ve renklerde tasarlanabilir.

## Microsoft Word 2024'te Sayfa Kenarlığı Ekleme

1. Bilgisayarınızda yeni veya mevcut bir belge açın.

2. Şeritteki "Design" sekmesine tıklayın.

3. "Page Borders" seçeneğine tıklayın. 

4. "Borders and Shading" bölümüne kaydırın. Bu, kenarlıklar ve gölgelendirme seçeneklerini gösteren bir iletişim kutusu açacaktır.

5. Seçenekler bölümünden istediğiniz türü seçin (kutu, 3D, gölge vb.).

6. "Apply to" seçeneğine tıklayarak kenarlığın belgenin neresine uygulanacağını seçin ve ardından "Ok" butonuna tıklayın.

Ayrıca kenarlığın rengini, stilini, sanatını ve genişliğini de değiştirebilirsiniz.

![resim](https://i.ibb.co/sb1j3LK/47-Word-Page-Borders.png)

## Metne Kenarlık Ekleme

1. Kenarlık eklemek istediğiniz metni seçin.

2. "Design" sekmesindeki "Page Borders" tıklayın ve iletişim kutusunu açın.

3. İstediğiniz türü seçin ve "Ok" butonuna tıklayın. Seçilen metne kenarlık eklenecektir.

Unutmayın, kenarlıklarınızı düzenlemek için de aynı iletişim kutusunu kullanabilirsiniz.

![resim](https://i.ibb.co/7CjcdFq/48-Word-Borders.png)

## Tablo Oluşturma

Microsoft Word'de tablo oluşturmak, verilerinizi düzenlemenin etkili bir yoludur. Tablo eklemek için:

1. "Insert" sekmesine gidin.

2. "Table" seçeneğine tıklayın.

3. İstediğiniz tablo boyutunu seçin veya "Insert Table" seçeneği ile özelleştirilmiş bir tablo oluşturun.

![resim](https://i.ibb.co/5jwBM4c/49-Word-Table.png)

## İçindekiler Tablosu Oluşturma

İçindekiler tablosu eklemek için:

1. Belgenizde başlıkları belirleyin (Başlık 1, Başlık 2 vb.).

2. "References" sekmesine gidin.

3. "Table of Contents" seçeneğine tıklayın ve istediğiniz biçimi seçin.

## Madde ve Numaralı Liste Oluşturma

1. Metninizi yazın.

2. "Home" sekmesine gidin.

3. Madde listesi veya numaralı liste simgelerine tıklayarak listeyi oluşturun.

![resim](https://i.ibb.co/RYMWtnG/50-Word123.png)

## Dipnot ve Sonnot Ekleme

1. Metninizi yazdıktan sonra dipnot eklemek istediğiniz yere gelin.

2. "References" sekmesine gidin.

3. "Insert Endnot" seçeneğine tıklayın.

# Microsoft Word'de Tablo Kullanımı

Microsoft Word, verilerinizi düzenlemenin ve sunmanın etkili bir yolu olarak tabloları kullanmanıza olanak tanır. 
Tabloya metin eklemekten başlayarak, tablo stillerini değiştirmeye, satır ve sütun eklemeye, silmeye ve boyutlandırmaya kadar her adımı detaylı bir şekilde ele alacağız.

## 1. Tablolara Metin Ekleme

Bir tabloya metin eklemek oldukça basittir. Yapmanız gerekenler:

• Tablo Hücresine Metin Girişi: Tablo oluşturduktan sonra, metin eklemek istediğiniz hücreye imlecinizi yerleştirin ve normal bir şekilde yazmaya başlayın.
Bu, diğer metin düzenleme işlemlerinde olduğu gibi çalışır.

![resim](https://i.ibb.co/HpxgZQ3/51-Word-Table-Test.png)

## 2. Tablo Stilleri

Tablonuzun görünümünü değiştirmek için çeşitli stiller kullanabilirsiniz. Bunu yapmak için:

1. Tasarım Sekmesine Git: Word şeridinde "Design" sekmesine tıklayın.

2. Tablo Stilleri: Tablo stilleri grubunda, stil seçeneklerini görmek için açılır menüye tıklayın.

3. Stil Seçimi: Farklı tablo stillerinden birini seçin.

![resim](https://i.ibb.co/310JRrh/52-Word-Table-Design.png)

-> Özel Şekillendirme

• Gölgelendirme Menüsü: Belirli satır ve sütunlara özel gölgelendirme eklemek için "Shading" menüsünü kullanabilirsiniz.

## 3. Tabloya Satır ve Sütun Ekleme

Yeni satır veya sütun eklemek için:

• Satır Ekleme: Tabloya eklemek istediğiniz satırın altına imlecinizi yerleştirin ve artı (+) simgesine tıklayın.

• Sütun Ekleme: "Table Layout" sekmesine gidin ve "Raws & Columns" menüsünden “Insert Left”, ‘Insert Above’, ‘Insert Right’ or ”Insert Below” seçeneklerini kullanarak sütun ekleyin.

## 4. Satır ve Sütun Silme

Bir satırı veya sütunu silmek için:

1. Satır veya Sütunu Seçin: Silmek istediğiniz satır veya sütunu seçin.

2. Silme İşlemi: "Table Layout" sekmesinde "Delete" seçeneğini kullanın veya sağ tıklayıp açılan menüden silme işlemini gerçekleştirin.

## Tablonun Tamamen Silinmesi

Tablonun tamamını silmek için, "Table Layout", Ardından "Delete" tıklayıp "Delete Table" seçeneğini seçebilirsiniz.

## 5. Satır, Sütun ve Tablo Boyutlandırma

Tablonuzun boyutunu ayarlamak için:

• Hücre Yüksekliği ve Genişliği: İmlecinizi herhangi bir hücreye yerleştirin, ardından "Layout" sekmesindeki "Cell Size" grubundan yükseklik ve genişliği ayarlayın.

• Eşit Satır ve Sütun Boyutu: Tüm satırların eşit yüksekliğe sahip olması için "Distribute Rows" seçeneğini kullanın. Aynı şekilde, tüm sütunları eşit genişlikte yapmak için "Distribute Columns" seçeneğini kullanabilirsiniz.

## 6. Tablonun Genel Boyutunu Değiştirme

Tablonuzun genel boyutunu değiştirmek için:

• Boyutlandırma Kolu: Tabloyu sağ alt köşesindeki boyutlandırma kolunu kullanarak tablonuzu yeniden boyutlandırabilirsiniz. 
İmlecinizi bu kolun üzerine getirdiğinizde, tabloyu istediğiniz boyuta çekebilirsiniz.

![resim](https://i.ibb.co/S0gz7r0/53-Word-Kol.png)

# Microsoft Word 2024'te Dipnot ve Son Not Ekleme 

Microsoft Word, belgelerinizi zenginleştirmek için dipnot ve son not ekleme imkanı sunar. 
Dipnotlar, sayfanın alt kısmında yer alırken, son notlar belgenin sonunda bulunur. 
Microsoft Word 2024'te dipnot ve son not eklemek için adım adım talimatlar bulacaksınız.

## Dipnot ve Son Not Nedir?

• Dipnot(Endnot): Belgenin altında bulunan ve metindeki belirli bir ifade veya bilgi hakkında ek açıklama yapan notlardır.

• Son Not(Footnot): Belgenin sonunda yer alır ve genellikle daha uzun açıklamalar veya kaynak bilgileri için kullanılır.

## Dipnot ve Son Not Ekleme Adımları

1. İmleci Yerleştirin

Dipnot veya son not eklemek istediğiniz yere imlecinizi yerleştirin. 

2. Referanslar Sekmesini Açın

Üst menüden "References" sekmesine tıklayın. Bu sekme, dipnot ve son not eklemek için gerekli araçları içerir.

3. Dipnot veya Son Not Ekleme Seçeneklerini Açın

Dipnot ve son not eklemek için "Insert Endnot" veya "Insert Footnote" seçeneğine tıklayın. Bu seçenekler genellikle "Footnotes" grubunun içinde bulunur.

4. Notunuzu Oluşturun

Açılan diyalog kutusunda, dipnot veya son notun yerini seçin. Ayrıca numara formatı gibi diğer seçenekleri de keşfedebilirsiniz. 
Seçimlerinizi yaptıktan sonra "Insert" butonuna tıklayın.

![resim](https://i.ibb.co/tsBqFnh/54-Word-Footnot.png)

5. Notunuzu Yazın

İmleciniz, belirlediğiniz yeni konuma geçecektir. Burada, dipnot veya son notunuzu yazabilirsiniz. 
Yazdıktan sonra, numaranın üzerine çift tıklayarak metninize geri dönebilirsiniz.

6. Diğer Notları Ekleyin

Bir sonraki dipnot veya son notu eklemek için, imlecinizi yeni bir konuma yerleştirin ve yukarıdaki adımları tekrarlayın.

## Microsoft Word 2024'te Grafiksel Çalışmalar

Microsoft Word 2024, belgelerinizi zenginleştirmek için çeşitli grafiksel araçlar sunar. 
Bu araçların çoğu, "Insert" sekmesinde bulunur. Bu sekme, belgenize resimler, şekiller, metin kutuları ve daha fazlasını eklemenizi sağlar. 

## Resim Ekleme

Resim eklemek için öncelikle imlecinizi resmin yerleştirileceği konuma getirin. 
Ardından, üst menüden "Insert" sekmesine tıklayın. Burada, "Pictures" seçeneğini bulacaksınız. 
Bu seçeneğe tıkladığınızda, bilgisayarınızdan veya çevrimiçi kaynaklardan resim ekleyebilirsiniz.

## Bilgisayardan Resim Ekleme

1. İmleci Yerleştirin: Resmin yerleşeceği yeri seçin.

2. Ekle Sekmesine Tıklayın: Üst menüden "Insert" sekmesini açın.

3. Resim Ekle: "Pictures" butonuna tıklayın ve bilgisayarınızdaki uygun resmi seçin.

4. Bu Cihaz Butonuna Tıklayın: Eklemek için "This Device..." butonuna tıklayın. Resim belgenizde otomatik olarak güncellenecektir.

## Çevrimiçi Resim Ekleme

1. Ekle Sekmesine Tıklayın: "Insert" sekmesini açın.

2. Çevrimiçi Resimler Seçeneğini Bulun: "Online Pictures..." seçeneğine tıklayın.

3. Arama Yapın: İlgili görseli bulmak için arama yapın ve istediğiniz resmi seçin.

4. Ekle Butonuna Tıklayın: Seçtiğiniz resmi eklemek için "Insert" butonuna tıklayın.

## Resimleri Düzenleme

Eklediğiniz resimleri düzenlemek için, resmi tıklayıp seçin. Ardından, üst menüde açılan "Picture Format" sekmesi üzerinden çeşitli düzenleme seçeneklerine ulaşabilirsiniz. Buradan resmin boyutunu değiştirebilir, kesebilir veya filtreler uygulayabilirsiniz.

## Resmi Silme

Bir resmi silmek için:

1. Resmi Seçin: Silmek istediğiniz resmi tıklayın.

2. Silme Tuşuna Basın: Klavyenizdeki "Delete" tuşuna basarak resmi kaldırabilirsiniz.

## Resmi Kopyalama ve Yapıştırma

Bir resmi başka bir belgeden kopyalamak için:

1. Resmi Seçin: Kopyalamak istediğiniz resmi seçin.

2. Kopyalama İşlemi: Klavyenizde "Ctrl + C" tuşlarına basarak resmi kopyalayın.

3. Yeni Konuma Git: Resmi yapıştırmak istediğiniz belgeye gidin.

4. Yapıştırma İşlemi: Klavyenizde "Ctrl + V" tuşlarına basarak resmi yapıştırın.
   
5. Alternatif olarak, farenizle sağ tıklayıp açılan menüden "Yapıştır/Paste" seçeneğini de kullanabilirsiniz.

# Microsoft Word'de Şekil Ekleme

Microsoft Word, belgelerinizi görsel olarak zenginleştirmek için çeşitli şekil ekleme seçenekleri sunar. 
Bu özellik, metinlerinizi desteklemek ve belgelerinizi daha çekici hale getirmek için idealdir. 
Aşağıda, Microsoft Word'de şekil ekleme adımlarını detaylı bir şekilde bulabilirsiniz.

## Şekil Ekleme Adımları

1. Ekle Sekmesine Tıklayın: Microsoft Word belgenizi açtıktan sonra, üst menüde bulunan "Insert" sekmesine tıklayın.

2. Şekil Butonunu Bulun: "Insert" sekmesi altında, "Shapes" butonunu göreceksiniz. Bu butona tıklayarak şekil seçeneklerinin bulunduğu menüyü açın.

3. Şekil Seçimi: Açılan menüde, daireler, kareler, oklar ve diğer geometrik şekiller gibi birçok seçenek bulacaksınız. İstediğiniz şekli seçin.

4. Şekli Belgenize Ekleyin: Seçtiğiniz şekli belgenizde istediğiniz yere yerleştirmek için tıklayın ve sürükleyin. Bu işlem, seçtiğiniz şekli belgenize ekleyecektir.

![resim](https://i.ibb.co/bQVZBJr/55-Word-Shapes.png)

## Şekil Düzenleme

Eklediğiniz şekilleri düzenlemek için birkaç farklı seçenek mevcuttur:

## Boyut ve Renk Ayarlama

• Boyut Ayarlama: Şekli seçtikten sonra köşe tutamaçlarını kullanarak boyutunu değiştirebilirsiniz.

• Renk Ayarlama: Şeklin rengini değiştirmek için "Shape Format" sekmesine gidin. 
Burada "Shape Fill" butonunu kullanarak şeklin iç rengini ayarlayabilir ve "Shape Outline" butonuyla dış çerçeve rengini değiştirebilirsiniz.

![resim](https://i.ibb.co/VDsGFxZ/56-Word-Shapes-Color.png)

## Çizgi Kalınlığı ve Efektler

• Çizgi Kalınlığı: "Shape Outline" menüsünden çizgi kalınlığını ayarlayabilirsiniz. Buradan çizgi kalınlığını artırabilir veya azaltabilirsiniz.

• Efektler: Seçilen şekle 3D efektler, gölgeler veya diğer stilistik efektler eklemek için "Shape Effects" menüsünü kullanabilirsiniz. Bu, belgenizin daha profesyonel görünmesini sağlar.

![resim](https://i.ibb.co/KbBYMZv/57-Word-Shape-Outline.png)

# Microsoft Word 2024'te Resim Düzeni Oluşturma

Microsoft Word 2024, belgelerinizi görsel olarak zenginleştirmek için çeşitli resim düzenleme seçenekleri sunar. 
Bu yazıda, resimlerinizi nasıl düzenleyeceğinizi, metin etrafında nasıl saracağınızı ve resimleri nasıl ölçeklendireceğinizi öğreneceksiniz.

## Resim Düzeni Oluşturma

Öncelikle, düzenlemek istediğiniz resmi seçin. Seçilen resmin üzerinde "Picture Format" adı verilen yeni bir sekme belirecektir. 
Burada "Picture Styles" yanında "Picture Layout" seçeneğini bulacaksınız. Bu seçeneğe tıkladığınızda, farklı düzen seçeneklerinin yer aldığı bir liste görüntülenecektir. İhtiyacınıza uygun olanı seçin ve kutuya yeniden boyutlandırın.

![resim](https://i.ibb.co/dgB1PFP/58-Word-Picture-Layout.png)

## Metni Resmin Etrafında Sarma

Resimlerinizi düzenlerken, metin ve resimlerin belgede düzgün bir şekilde organize edilmesi önemlidir. 
Bu düzenleme işlemi üç ana grupta toplanabilir:

1. Satır İçi: Resmin metinle birlikte hareket ettiği ve resmin bir karakter gibi davrandığı durumdur.

2. Sarılmış: Metin, resmin etrafında yer alır.

3. Yüzen: Resim, metnin önünde veya arkasında görünür.

Bir resim düzeni oluşturmak için önce resmi seçin, ardından "Layout" sekmesine tıklayın. 
Burada "Wrap Text" sembolüne tıklayın beğendiğinizi seçin.

![resim](https://i.ibb.co/cLPWRgk/59-Word-Wrap-Text.png)

## Resmi Yeniden Boyutlandırma

Bir resmi seçtiğinizde, resmin etrafında sekiz adet köşe tutamağı belirir. 
Bu tutamaklar sayesinde resmi büyütüp küçültebilirsiniz. Resmi döndürmek için resmin üst kısmındaki döndürme simgesini kullanın.

## Resmi Kırpma

 Bir resmi kırpmak için resmi seçin ve "Picture Format" aracında yer alan "Crop" butonuna tıklayın. 
 Kırpma işlemini tamamlamak için "Enter" tuşuna basarak resmi kesebilirsiniz.
