# Microsoft Word: Stil, Tema vb.

Microsoft Word, profesyonel görünümlü belgeler oluşturmak için güçlü stil ve tema özellikleri sunar. 
Stil, belirli bir metin veya paragraf üzerine uygulanan, yazı tipi, yazı boyutu, renk, girinti gibi tüm biçimlendirme unsurlarını içeren önceden tanımlanmış bir kombinasyondur.
Tema ise, belgenin genel görünümünü değiştiren, renkler, yazı tipleri ve efektlerden oluşan bir grup biçimlendirme seçeneğidir.

## Stil Uygulama

Bir stil uygulamak için şu adımları izleyin:

1. Metni Seçin: Uygulamak istediğiniz stili kullanmak için metni veya paragrafı seçin.

2. Styles Seçin: Metni seçtikten sonra Styles seçeneğine tıklayın.

3. Stil Seçimi: Stil grubunda istediğiniz stili seçin. Her stilin üzerine geldiğinizde, belgenizdeki canlı etkisini görebilirsiniz.

![resim](https://i.ibb.co/N200mCV/25-Word-Styles.png)

## Yeni Stil Oluşturma

Kendi stilinizi oluşturmak isterseniz:

1. Home Sekmesine Gidin: Word'un ana sekmesine gidin.

Kısayol Stil : (Alt + CTRL + SHIFT + S)

3. Yeni Stil Oluşturun: Stil grubunda "New Style" seçeneğine tıklayın.

![resim](https://i.ibb.co/7yMH57R/26-Word-New-Style.png)

4. Ayarları Belirleyin: Yeni stiliniz için ad, yazı tipi, boyut, renk gibi ayarları belirleyin.

![resim](https://i.ibb.co/0DkTD21/27-Word-Style-Config.png)

5. Uygula ve Kaydet: Ayarları yaptıktan sonra "Tamam" butonuna tıklayarak stilinizi kaydedin ve belgenize uygulayın.

![resim](https://i.ibb.co/b1jX4x0/28-Word-Style-Apply.png)

## Tema Uygulama

Tema uygulamak için:

1. Design Sekmesine Gidin: Word'un üst kısmındaki "Design" sekmesine tıklayın.

2. Tema Seçimi: Temalar grubunda istediğiniz temayı seçin. Her bir tema, belgenizin genel görünümünü anında değiştirecektir.

3. Özelleştirme: İsterseniz temanın renklerini ve yazı tiplerini özelleştirerek kendi tarzınıza uygun hale getirebilirsiniz.

## Stil Galerisinden Stil Kaldırma

Bir stili stil galerinizden kaldırmak isterseniz:

1. Stili Seçin: Kaldırmak istediğiniz stili sağ tıklayın.

2. Kaldırma Seçeneği: Açılan menüden "Remove from Style Gallery" seçeneğine tıklayın.

![resim](https://i.ibb.co/J5pv9Tf/29-Word-Style-Remove.png)

## Word Başlıkları ile Belge Oluşturma

Belgenizde başlıklar oluşturmak, içeriğinizi düzenlemenin ve okunabilirliğini artırmanın harika bir yoludur. 
Başlıkları oluşturmak için şu adımları izleyebilirsiniz:

1. Home Sekmeye Gidin: Word'un ana sekmesindeki "Styles" sekmesine gidin. (ALT + CTRL + SHIFT + S)

2. Başlık Seçimi: Stil grubunda, bölüm başlıklarınızı seçin ve "Heading 1" stiline tıklayın.

3. Alt Başlıklar İçin Heading 2 Kullanımı: Alt başlıklarınız için aynı işlemi yaparak "Heading 2" stilini seçin.

4. Alt Alt Başlıklar İçin Heading 3 Kullanımı: Alt alt başlıklarınızı da "Heading 3" stiline tıklayarak oluşturun. Bu adımları son başlıklarınıza kadar devam ettirin.

-> Başlıkları Özelleştirme

Başlıklarınızı özelleştirmek isterseniz, yukarıda açıklanan stil değişikliği adımlarını takip ederek başlık stillerini dilediğiniz gibi düzenleyebilirsiniz.

![resim](https://i.ibb.co/C29pW6y/30-Word-Styles-Modify.png)

Daha sonra açılan pencerede istediğiniz gibi yapılandırabilirsiniz.

# Microsoft Word'de Tema Değiştirme, Özelleştirme ve Kaydetme

## Tema Nedir?

Tema, sayfanızın genel görünümünü değiştiren renkler, yazı tipleri ve efektlerden oluşan bir koleksiyondur. 
Microsoft Word'de yeni bir belge oluşturduğunuzda varsayılan tema otomatik olarak kullanılır. 
Ancak, belgenizin görünümünü kişiselleştirmek isterseniz, temayı değiştirip özelleştirebilirsiniz.

## Tema Değiştirme

Belgenizin temasını değiştirmek için aşağıdaki adımları izleyebilirsiniz:

1. Design Sekmesine Tıklayın: Word arayüzünün üst kısmındaki "Design" sekmesine gidin.

2. Themes ikonuna Tıklayın: Belge biçimlendirme grubunda "Themes" ikonunu bulun ve tıklayın.

3. Açılır Listeyi İnceleyin: Bu işlemle birlikte bir açılır liste görünecektir.

4. Tema Önizlemesi: Farenizi temaların üzerine getirdiğinizde, belgenizde nasıl göründüğünü önizleyebilirsiniz.

5. Tema Uygulama: İstediğiniz temaya tıklayarak onu belgenize uygulayın.

## Temayı Özelleştirme

Bir temanın herhangi bir öğesini (örneğin, renk, yazı tipi ve efekt) değiştirerek belgeniz için benzersiz bir görünüm yaratabilirsiniz.

## Tema Renklerini Değiştirme

1. Design Sekmesine Gidin: Yine "Design" sekmesini açın.

2. Colors İkonu Seçin: "Colors" ikonuna tıklayın; bir açılır renk paleti görünür.

3. Renk Paletini Seçin: İstediğiniz renk paletini seçebilir veya "Customize Colors..." seçeneğine tıklayarak kendi renklerinizi birleştirebilirsiniz.

![resim](https://i.ibb.co/qyynNPd/31-Word-Color.png)

## Tema Yazı Tipini Değiştirme

1. Design Sekmesine Gidin: "Design" sekmesini açın.

2. Fonts ikonuna Tıklayın: "Fonts" komutuna tıklayın; bir açılır menü görünür.

3. Yazı Tipi Seçimi: İstediğiniz tema yazı tipini seçebilir veya "Customize Fonts..." seçeneğine tıklayarak kendi yazı tipinizi belirleyebilirsiniz. Açılan diyalog kutusunda istediğiniz yazı tipini ayarlayın ve "Save" butonuna basın.

![resim](https://i.ibb.co/tC5D3zB/32-Word-Fonts.png)

## Tema Efektlerini Değiştirme

1. Design Sekmesine Gidin: "Design" sekmesini açın.

2. Effects ikonuna Tıklayın: "Effects" komutuna tıklayın; mevcut tüm efektlerin bulunduğu bir açılır liste görünür.

3. Efekt Seçimi: İstediğiniz efekti seçin. Üzerine geldiğinizde canlı önizlemesini görebilirsiniz.

## Temayı Kaydetme

Özelleştirdiğiniz veya mevcut temayı daha sonra kullanmak üzere kaydedebilirsiniz.

## Tema Kaydetme Adımları

1. Design Sekmesine Gidin: "Design" sekmesini açın.

2. Themes ikonuna Tıklayın: Belge biçimlendirme grubunda "Themes" ikonuna tıklayın.

3. Açılır Listeyi İnceleyin: Bir açılır liste görünür.

4. Mevcut Temayı Kaydet: "Save Current Theme..." seçeneğini seçin.

5. Dosya Adı Girin: Açılan diyalog kutusunda temanız için bir dosya adı girin ve "Save" butonuna basın.

Bu adımları takip ederek Microsoft Word'de belgelerinizin temasını kolayca değiştirebilir, özelleştirebilir ve kaydedebilirsiniz. Kendi stilinizi yansıtan temalar ile belgelerinizi daha dikkat çekici hale getirebilirsiniz!

# Microsoft Word'de Kağıt Boyutu, Kenar Boşlukları ve Yönlendirme Ayarları

Word'de kağıt boyutu, kenar boşlukları ve belge yönlendirmesi gibi ayarları nasıl yapacağınızı adım adım açıklayacağız. 
Bu bilgiler, belgelerinizi daha düzenli ve estetik hale getirmenize yardımcı olacaktır.

## Kenar Boşlukları Nedir?

Kenar boşlukları, belgenizin kenarları ile metin arasında kalan boşluklardır. 
Üst, alt, sol ve sağ kenar boşlukları, metnin sayfanın kenarlarına çok yakın olmamasını sağlar ve belgelerinizin daha profesyonel görünmesine yardımcı olur. Microsoft Word'de varsayılan kenar boşluğu her bir kenar için 1 inç (yaklaşık 2.54 cm) olarak ayarlanmıştır. 
Word, önceden tanımlanmış kenar boşlukları sunar; ayrıca kendi özel kenar boşluklarınızı da tanımlayabilirsiniz.

## Önceden Tanımlanmış Kenar Boşluklarını Uygulama

1. Layout Sekmesine Gidin: Word arayüzünün üst kısmındaki "Layout" sekmesine tıklayın.

2. Kenar Boşluklarını Seçin: "Page Setup" grubunda bulunan "Margins" seçeneğine tıklayın.

3. Açılır Menüden Seçim Yapın: Karşınıza çıkan listeden istediğiniz kenar boşluğu seçeneğini seçin.

![resim](https://i.ibb.co/KqGdKD2/33-Word-Margins.png)

## Kenar Boşluklarını Özelleştirme

Kenar boşluklarınızı özelleştirmek için:

1. Layout Sekmesine Gidin: "Layout" sekmesini açın.

2. Kenar Boşluklarını Seçin: "Margins" seçeneğine tıklayın.

3. Özel Kenar Boşluklarını Seçin: Açılan menüden "Custom Margins..." seçeneğini seçin.

4. Değerleri Girin: Karşınıza çıkan diyalog kutusunda, her bir kenar için (üst, alt, sol, sağ) istediğiniz değerleri girin.

5. Uygulama Seçeneğini Belirleyin: "Apply to" kutusundan hangi bölüme uygulamak istediğinizi seçin (tüm belge veya sadece seçili bölüm).

6. Varsayılan Olarak Ayarla (İsteğe Bağlı): Eğer bu ayarları varsayılan olarak kaydetmek istiyorsanız "Set as Default" seçeneğini işaretleyebilirsiniz.

7. Tamam'a Tıklayın: Değişikliklerinizi onaylamak için "Ok" butonuna basın.

![resim](https://i.ibb.co/YhmPvDx/34-Margins-Setup.png)

Not: Farklı bölümler içeren bir belgeniz varsa, önceden tanımlanmış kenar boşluğunu uygulamadan önce tüm belgeyi seçtiğinizden emin olun. 
Aksi takdirde, Word yalnızca mevcut seçime kenar boşluğunu uygular.

## Kağıt Boyutu Ayarlama

Belgenizin kağıt boyutunu ayarlamak için aşağıdaki adımları izleyebilirsiniz:

1.  Layout Sekmesine Gidin: "Layout" sekmesine tıklayın.

2. Kağıt Boyutunu Seçin: "Size" seçeneğine tıklayın.

3. Açılır Menüden Seçim Yapın: İstediğiniz kağıt boyutunu listeden seçin.

![resim](https://i.ibb.co/85hmtk4/35-Word-Page-Size.png)

## Kağıt Boyutunu Özelleştirme

Kendi kağıt boyutunuzu tanımlamak isterseniz:

1. Layout Sekmesine Gidin: "Layout" sekmesini açın.

2. Kağıt Boyutunu Seçin: "Size" seçeneğine tıklayın.

3. Daha Fazla Kağıt Boyutu Seçeneği: "More paper size..." seçeneğine tıklayın.

4. Genişlik ve Yükseklik Değerlerini Girin: Karşınıza çıkan diyalog kutusunda genişlik ve yükseklik değerlerini girin.

5. Uygulama Seçeneğini Belirleyin: "Apply to" kutusundan hangi bölüme uygulamak istediğinizi seçin.

6. Varsayılan Olarak Ayarla (İsteğe Bağlı): Eğer bu boyutu varsayılan olarak kaydetmek istiyorsanız "Set as default" seçeneğini işaretleyebilirsiniz.

7. Tamam'a Tıklayın: Değişikliklerinizi onaylamak için "Ok" butonuna basın.

![resim](https://i.ibb.co/hYGCF36/36-Word-Page-Size.png)

## Belge Yönlendirmesini Ayarlama

Belgenizin yönlendirmesini değiştirmek için:

1. Layout Sekmesine Gidin: "Layout" sekmesine tıklayın.

2. Orientation Seçeneğine Tıklayın: "Orientation" seçeneğine tıklayın.

3. Orientation Seçin: Açılan menüden "Portre" (dikey) veya "Manzara" (yatay) seçeneklerinden birini seçin.

## Sayfa ve Bölüm Sonları

Birden fazla sayfa ve başlık içeren belgelerde metni düzenlemek bazen zor olabilir. 
Özellikle her bölümün yeni bir sayfada başlamasını sağlamak için sayfa sonları kullanmanız gerekir. 
Word, başlıkların, altbilgilerin ve dipnotların tekrarlanmasını sağlar; ancak bunların ayrı bölümlerde düzenlenebilmesi için belge sonları gereklidir.

## Sayfa Sonları

Sayfa sonları, belgenizin gövdesini bölerken, bölüm sonları hem gövdeyi hem de başlıkları (veya bölümleri) böler.

## Sayfa Sonu Türleri

1. Sayfa Sonu: İmlecin bulunduğu yerden sonraki metni bir sonraki sayfaya taşır.

2. Sütun Sonu: Çok sütunlu belgelerde imlecin sağındaki metni bir sonraki sütuna taşır.

3. Metin Sarma Sonu: Metnin akışını kontrol eder ve belirli bir noktada metni sarar.

# Microsoft Word'de Sayfa ve Bölüm Kesme İşlemleri

Microsoft Word, belgelerinizi düzenlerken sayfa ve bölüm kesme işlemleriyle esneklik sağlar. 
Sayfa kesmeleri ve bölüm kesmelerinin ne olduğunu, nasıl kullanılacağını ve her bir türün ne işe yaradığını detaylı bir şekilde ele alacağız.

## Sayfa Kesmeleri

Sayfa kesmeleri, metni belirli bir noktadan itibaren yeni bir sayfaya taşımak için kullanılır. 
Sayfa kesmeleri üç ana türe ayrılmaktadır:

1. Sayfa Kesmesi: Bu kesme türü, imlecin bulunduğu yerden itibaren tüm metni bir sonraki sayfaya taşır.
Özellikle uzun belgelerde, yeni bir bölüm başlatmak için idealdir.

3. Sütun Kesmesi: Çok sütunlu belgelerde, imlecin sağındaki metni aynı sayfanın bir sonraki sütununa taşır.
Bu özellik, gazete veya dergi formatında belgeler oluştururken oldukça faydalıdır.

4. Metin Sarma Kesmesi: Bu kesme türü, imlecin sağındaki metni bir sonraki satıra taşır.
Genellikle nesnelerle çalışırken, metnin düzgün bir şekilde yerleşmesini sağlamak için kullanılır.

## Bölüm Kesmeleri

Bölüm kesmeleri, belgelerinizi farklı bölümlere ayırarak her bölümün kendi formatına sahip olmasını sağlar. 
Bölüm kesmeleri de birkaç türe ayrılmaktadır:

1. Sonraki Sayfa Kesmesi: Bu kesme, belgeyi yeni bir sayfaya ayırır ve her bölümün kendi başlıkları, alt başlıkları ve sayfa numaraları olmasına imkan tanır.
Özellikle kitap veya rapor gibi belgelerde bölümler oluştururken kullanışlıdır.

2. Sürekli Kesme: Bu tür, belge içinde yeni bir sayfa oluşturmadan bölümler arasında geçiş yapmanızı sağlar.
Aynı sayfada farklı sütun düzenleri oluşturmak için idealdir.

3. Çift Sayfa Kesmesi: İmleci ve sağındaki metni bir sonraki çift sayfaya taşır. Bu özellik, genellikle kitapların sol ve sağ sayfalarını düzenlerken kullanılır.

4. Tek Sayfa Kesmesi: İmleci ve sağındaki metni bir sonraki tek sayfaya taşır. Bu özellik, özel düzenlemeler yaparken faydalıdır.

## Sayfa veya Bölüm Kesmesi Ekleme

Bir sayfa veya bölüm kesmesi eklemek için şu adımları takip edebilirsiniz:

1. İmlecinizi istediğiniz kesmenin yerleştirileceği noktaya getirin.

2. "Layout" sekmesine gidin.

3. "Page Setup" grubunda "Breaks" seçeneğini tıklayın.

4. Açılan menüden istediğiniz kesme türünü seçin.

![resim](https://i.ibb.co/dDCL85y/37-Word-Page-Breaks.png)

## Başlık ve Altbilgi Ekleme

Başlıklar, belgenizin her sayfasının üst kısmında görünen metinlerdir. 
Altbilgiler ise belgenizin alt kısmında yer alan bilgilerdir ve genellikle belge hakkında bilgi verir; örneğin belge başlığı, sayfa numarası veya logo gibi.

## Başlık Ekleme

Başlık eklemek için:

1. "Insert" sekmesine gidin.

2. "Header" seçeneğini tıklayın.

3. İstediğiniz başlık stilini seçin ve metni ekleyin.

![resim](https://i.ibb.co/R0fWLL1/38-Word-Header.png)

## Altbilgi Ekleme

Altbilgi eklemek için:

1. "Insert" sekmesine gidin.

2. "Footer" seçeneğini tıklayın.

3. İstediğiniz altbilgi stilini seçin ve gerekli bilgileri ekleyin.

![resim](https://i.ibb.co/k4XFWdP/39-Word-Footer.png)

## Alternatif Yöntem

Başlık veya alt bilgiyi eklemek için başka bir yöntem de mevcuttur:

• Belgenizin üst veya alt kenarına çift tıklayarak başlık veya alt bilgi alanını etkinleştirin.

• İstediğiniz metni ekleyin.

• Alanın dışına çift tıklayarak veya Esc tuşuna basarak belgeye geri dönün.

## Başlık veya Alt Bilgiyi Silme

Başlık veya alt bilginizi silmek için, sadece metni silmeniz yeterlidir. Ardından başlık ve alt bilgi alanını kapatın.

Microsoft Word'de ayrı başlık veya alt bilgi eklemek için adım adım detaylı bir rehber aşağıda verilmiştir. Bu rehber, Word programının İngilizce sürümünü kullanarak nasıl yapılacağını açıklamaktadır.

## Ayrı Başlık veya Alt Bilgi Ekleme Adımları

## 1. Sayfa Sonu Ekleme

• Insert a Page Break:

  1. Belgenizde, ayrı bir başlık veya alt bilgi eklemek istediğiniz yerin hemen sonuna gelin.

  2. Insert sekmesine tıklayın.

  3. Page Break seçeneğine tıklayın. Bu, yeni bir sayfa oluşturacak ve başlık ya da alt bilgi bölümünü ayıracaktır.

## 2. Başlık veya Alt Bilgi Alanını Etkinleştirme

• Activate Header or Footer:

  1. Yeni sayfada, üst kısma (başlık için) veya alt kısma (alt bilgi için) çift tıklayın. Bu, başlık veya alt bilgi düzenleme modunu açar.

## 3. Önceki ile Bağlantıyı Kaldırma

• Disable Link to Previous:

  1. Başlık veya alt bilgi düzenleme modunda iken, üstteki menüde Header & Footer veya Design sekmesine geçin.

  2. Bu sekmede, Link to Previous seçeneğini göreceksiniz. Bu seçenek genellikle bir zincir simgesi ile gösterilir.

  3. Link to Previous butonuna tıklayarak devre dışı bırakın. Bu işlem, yeni sayfanızın başlık veya alt bilgisinin önceki sayfalarla bağlantısını keser.

## 4. Ayrı Başlık veya Alt Bilgi Ekleme

• Add Separate Header or Footer:

  1. Şimdi, yeni sayfanız için istediğiniz başlık veya alt bilgiyi yazabilirsiniz.

  2. İstediğiniz metni ekledikten sonra, düzenleme modundan çıkmak için Close Header and Footer butonuna tıklayın veya başlık/alt bilgi alanının dışına çift tıklayın.

## NOT : Link to Previous İşlevsiz ise

Link to Previous butonu çalışmıyor ise Layout kısmında Breaks'e tıklayın daha sonra Next Page seçeneğine basın.

# Microsoft Word'de Sayfa Numarası Ekleme

Microsoft Word kullanarak belgelerinize sayfa numarası eklemek, belgelerinizi daha düzenli ve profesyonel hale getirir. 
Burada, sayfa numarası eklemek için adım adım yapmanız gerekenleri bulabilirsiniz.

![resim](https://i.ibb.co/Z1fMnKg/41-Word-Page-Number.png)

1. Ekle Sekmesine Tıklayın

Belgelerinizi açtıktan sonra, üst menüde bulunan "Insert" sekmesine tıklayın. 

2. Sayfa Numarası Butonunu Seçin

"Insert" sekmesinin altında, "Header and Footer" bölümünde "Page Number" butonunu bulun. 
Bu butona tıkladığınızda, sayfa numarasını nereye eklemek istediğinizi seçebileceğiniz bir açılır menü göreceksiniz.

3. Bir Seçenek Belirleyin

Açılır menüde, sayfa numarasını belgenizin üst kısmına (başlık) veya alt kısmına (alt bilgi) eklemek için çeşitli seçenekler yer alır. İstediğiniz konumu seçin.

4. Sayfa Numarası Stilini Seçin

Seçtiğiniz konumdan sonra, bir diyalog kutusu açılacak ve burada farklı sayfa numarası stillerini göreceksiniz. İstediğiniz stil üzerine tıklayarak seçin.

5. Sayfa Numaralarını Otomatik Olarak Atama

Word, seçtiğiniz stil doğrultusunda belgenizdeki tüm sayfalara otomatik olarak sayfa numarası atayacaktır. 
Aynı zamanda, başlık ve alt bilgi alanları da aktif hale gelecektir.

6. Sayfa Numarası Ayarları

Sayfa numaranızın üzerine sağ tıklayarak veya "Header and Footer" sekmesindeki "Page Number" komutunu kullanarak ayarları değiştirebilirsiniz. 
Bu işlem, yeni bir diyalog kutusunun açılmasını sağlar.

6.1. Numara Formatını Seçin

Diyalog kutusunda, "Page Number Format" seçeneğini belirlemek için açılır düğmeye tıklayın. Buradan istediğiniz numara formatını seçebilirsiniz.

6.2. Bölüm Numaralarını Dahil Etme

Eğer bölüm numaralarını da sayfa numaranızla birlikte göstermek isterseniz, "Bölüm Numarasını Dahil Et" kutusunu işaretleyin. Bu, belgenizin daha yapılandırılmış görünmesini sağlar.

![resim](https://i.ibb.co/JvbBBT5/40-Word-Page-Number-Format.png)

